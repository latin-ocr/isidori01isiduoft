PRAEFATIO EDITORIS

H1C habes, lector benevole, Etymologiarum editionem in-
choatam potius quam omnibus numeris absolutam, quam cur
sic tibi offerre ausus sim, immo hercle coactus sim, paucis
primum exponam. Scito igitur me ante aliquot annos dum,
Grammatica Latina antiquissimisque scriptoribus Latinis occu-
patus, pleniorem notitiam de citationibus eorum apud Isidorum
desidero, lectiones antiquiorum codicum undique congessisse
eo animo ut congestas Kueblero editionem Etymologiarum
paranti traderem 3 deinde paulatim rei amore captum plurimas
lectiones ex aliis locis Etymologiarum addidisse, quae docu-
mento essent qualis fuisset διασπορά libri Isidoriani per mona-
steria Europae, et quibus insignibus diversae codicum familiae
inter se essent discernendae. Denique, postquam Kueblerus
eonsilium edendi libri abiecerat, forte fortuna contigit ut
Ottonianam editionem cum codice Wolfenbuettelano accura—
tissime a Iosepho Klein collatam ex bibliopola antiquario
emerem, certiorque factus brevi fore ut codex T oletanus publici
iuris phototypice expressus fieret, ambitiosiora inii consilia, et
nactus occasionem itineris palaeographicorum studiorum causa
per plerasque bibliothecas Europae facti, codices Etymo—
logiarum omnes, qui quidem octavi aut incipientis noni saeculi
essent, inspexi et quot potui lectiones exscripsi. Nam in
Etymologiarum codicibus adhibendis ille profecto laudandus

est
³ qui redit in fastos et virtutem aestimat annis,

cum antiquissimus quisque maxime interpolatoris manu careat.
Cum igitur satis compertum haberem codicum Isidorianorum
v

